---
Title: 03 Design principles
Description: Design princisples.
Template: analysis
---

En analys om designprinciper på olika webbplatser
=======================

Analysen baseras på olika hemsidor där det som gransks och utreds är om det finns några specifika designprinciper. Min egen portfolio-hemsida kommer även den att genomgå en kort granskning.

Urval
-----------------------

Jag valde tre personsidor av personer där jag själv känner till deras arbete/material. Jag tänkte först att man skulle välja sidor på måfå men visste inte riktigt hur jag skulle leta upp några bra och jag ville gärna samtidigt att det skulle vara intressanta hemsidor som också var relativt uppdaterade. Så jag valde då dessa tre hemsidor; Jonna Jinton som är bosatt uppe i norra Sverige, hon arbetar både som fotograf, konstnär och smyckesdesigner samt både bloggar och har en egen youtube-kanal.
Meredith Markworth Pollack är en costume designer och har till exempel designat en hel del av kläderna i serien Reign. Den kanske inte är så välkänd men den utspelar sig under 1500-talet och kläderna som används i serien är enligt min egen åsikt helt otroligt fina. Andra serier som kanske är lite mer kända än Reign som hon också designat kläderna för är den nya versionen av Dynasty samt Hart of Dixie. Utöver dessa kostymjobb för olika tv-serier och filmer så är hon en designer och har släppt några olika kollektioner.
Anne Stokes är en konstnär inom genren fantasy och har enligt sin egen hemsida främst blivit känd för sina starka kvinniga karaktärer samt sina olika skildringar av drakar. En del av hennes illustrationer har även inkluderats i spelet Dungeons & Dragons.

Metod
-----------------------

Det material som kommer att användas för att analysera designen är en pdf vid namn "Visual Literacy", den tar upp olika ämnen såsom balans, perspektiv, harmoni, enhetlighet, rörelse och variation. Det som också kommer att användas är en artikel vid namn "Design elements and principles" från hemsidan canva.com samt kapitel 3 "Texture" i boken "The Principles of Beautiful Web Design".

Resultat
-----------------------

JONNA JINTON:

Förstasidan visar upp de smycken som är designade under hennes varumärke samt de photoprints som är tagna och säljs av Jonna. Det finns även ett inbäddat youtubeklipp från hennes youtubekanal som har med det is-tema att göra som för tillfället vara i fokus för de olika prints som är framtagna. Det finns även länkar till olika sociala medier, man kan följa hennes arbete via hennes blogg på hemsidan och det finns även en om-sida där man kan läsa om henne och hennes resa.
Man verkar vilja förmedla en helhetsbild om vem Jonna är och vilka olika projekt och arbeten hon gör.

![jonnajinton](%assets_url%/img/banner.jpg)

Hemsidan är väl balanserad och upplevs som väldigt behaglig och stilren att titta på. Bilderna som finns har en del blått i sig, framförallt de olika photoprintsen som finns eftersom de är baserade på temat is och hemsidan upplevs som väldigt rogivande och mysig. Det finns inga speciella färger som utmärker sig på hemsidan utan färgtemat är mest baserat på vitt och grått. Det finns en ljusblå banner högst upp men utöver det så finns färger mest i bilderna och inte i själva webbdesignen. Jag upplever att den bild som finns längst ner på hemsidan, innan footern, bidrar med ett visst perspektiv eftersom den får tittaren/besökaren att dras in i själva bilden/platsen som bilden visar. Andra bilder, så som till exempel de bilder som visar photoprints, visas upp tillsammans med möbler och liknande för att ge en bild av hur det kan se ut i olika rum med dessa bilder/tavlor vilket även det bidrar med perspektiv eftersom man får se produkten i relation till andra naturligt stora saker, som till exempel möbler.

![jonnajinton](%assets_url%/img/perspektiv.jpg)

Jag tycker att designen på hemsidan väl lever upp till det man vill förmedla. Jonna talar väl om både naturen och sitt liv i Norrland och har applicerat det på sina olika designer, som till exempel det is-tema som nu finns i hennes olika fotografier. På den om-sida som finns på hemsidan så kan man läsa om begreppen natur, tystnad, fräsch luft och att känna sig förenad med jorden och naturen. hon beskriver att hon kände sig kvävd i Göteborg och därför valde att flytta hem till det ställe hennes mamma var uppväxt och där 12 generationer bakåt också vuxit upp. Jag tycker att hemsidan förmedlar just det, ett lugn och en stillhet och de olika färgerna och bilderna som visas på hemsidan bidrar till att visa upp just den miljö och natur som hon beskriver. Deras smycken är till exempel handgjorda av silversmedjar i Sverige och allt det som produceras känns gediget och välgjort.

Det finns en harmoni på hemsidan då man till exempel valt bilder som visar upp en viss natur eller bilder som alla använder sig av samma färgscheman och bakgrundsfärger. Det finns även en enhetlighet när man scrollar igenom hemsidans förstasida då det både finns återkommande användning av former på hemsidan samt både återkommande mönster och white-space mellan de olika delarna på hemsidan.

Designen och känslan av hemsidan återfinns både på startsidan samt de andra undersidorna. Det finns en enhetlighet och hemsidan använder sig av olika former och format på de olika delarna men det upplevs som en fin balans och ett härligt flöde att följa när man scrollar igenom sidan. 

![jonnajinton](%assets_url%/img/blogg.jpg)

![jonnajinton](%assets_url%/img/social.jpg)

MEREDITH MARKWORTH POLLACK:

Förstasidan är väldigt enkelt och stilren med endast en bild, hennes namn och yrke till vänster och en typ av navbar under det. På hemsidan kan man finna information om hennes arbete inom tv och film samt fashion. Det finns ett CV/resume, en sida med bilder ifrån hennes instagram samt en länk till denne och även en sida med olika kontaktuppgifter. Sidan verkar mest fungera som ett CV eller portfolio och innehåller ingen mer information utöver hennes olika projekt, arbeten och kontaktuppgifter.

![meredith](%assets_url%/img/first.jpg)

Hemsidan är väldigt minimalistisk och är i princip vit med svart text. Utöver de bilder som finns så är den enda färg som använda den som hennes yrke "COSTUME DESIGNER" är skriven i och som även den rubrik man klickar sig in på får. Förstasidan innehåller som sagt endast en bild och en meny till vänster så där finns det inte så mycket att analysera utifrån till exempel balans och perspektiv. Det finns dock en sida som visar bilder ifrån de kollektioner som tagits fram, där man kan klicka på pilar för att byta bild. Dessa bilder upplever jag som "dåligt klippta/cropade" eftersom bilderna verkar vara i olika storlekar och alla täcker därför inte upp själva rutan som bilden befinner sig i utan på vissa bilder ser man en bild av nästa bild till vänster, på vissa bilder ser man bitar av både bilden till vänster samt till höger och dessa ytor som syns är inte heller lika stora på båda sidorna och så vidare. Detsamma gäller de bilder som visar hennes arbete inom tv och film, själva "rutan" för alla bilder är likastora men bilderna som sedan finns där inuti har ingen enhetlighet eller återkommande mönster eller liknande och jag upplever det därmed som lite rörigt.

![meredith](%assets_url%/img/fashion.jpg)

Jag tolkar det som att hemsidans syfte är just att fungera som ett digitalt CV/resume och det tycker jag ändå att den gör, den är sterilt designad vilket CV ibland kan vara och man har inte lagt in massa extra saker så som färger och liknande eftersom det inte är det som är i fokus utan mer det arbete hon gjort och hur man kontaktar henne. Även fast designen är vit och det endast finns en meny så upplevs hemsidan som professionell och välgjord med en minimalistisk design och som uppfyller sitt syfte.
Designen i sig ger väl hemsidan en viss enhetlighet och detsamma med att bilderna under kategorierna fashion och tv/film är i samma format, men under kategorin instagram så använder man sig av lika stora boxar för de olika småbilderna men eftersom vissa inte fyller ut den här boxen så ser de bilderna mycket mindre, och eftersom det inte heller finns något mönster eller liknande som väger upp för detta och erbjuder en egen enhetlighet så tycker jag att det konceptet försvinner lite på just den sidan.

![meredith](%assets_url%/img/instagram.jpg)

![meredith](%assets_url%/img/insta.jpg)

ANNE STOKES:

Hemsidan visar upp många av hennes olika designer och det finns sidor för olika kategorier av arts/illustrationer. Det finns även ett galleri, en kontaktsida och en länk till olika hemsidor där man kan köpa hennes kollektioner. Hemsidan visar mest upp hennes olika projekt och arbeten.

Hemsidans design är väldigt mörk vilket passar dess syfte när de illustrationer som gjorts är inom kategorier som till exempel fantasy och gothic. Man använder en textfärg både i vitt och rött vilket hoppar ut/fram från den mörka bakgrundsfärgen som används. Det finns många bilder som visar hennes designer och bilderna används både i bildspel, i en gallerifunktion och som stora helbilder som täcker en viss del av bakgrunden på hemsidan. De använder sig av rörelse och har till exempel bildspel som rör sig automatiskt samt på vissa ställen kan man scrolla på hemsidan och så kommer det fram en stor bild som täcker upp själva bakgrunden och sedan försvinner iväg och det återgår till den mörka färgbakgrunden när man scrollar vidare.
För rubrikerna under "Collections" till exempel så använder man sig av ett typsnitt som också bidrar till den känsla av fantasy som man nog vill förmedla.

![annestokes](%assets_url%/img/collections.jpg)

![annestokes](%assets_url%/img/galleri.jpg)

Det finns en balans och enhetlighet på hemsidan. Till exempel den sida som visar ett galleri av de olika bilderna, de är alla i samma storlek och med samma padding-avstånd mellan bilderna. Detsamma gäller det område som visar bilder ifrån instagramkontot, de är alla i samma storlek. Den design som används är även densamma både för startsidan och de andra undersidorna som finns.

![annestokes](%assets_url%/img/bilder.jpg)

![annestokes](%assets_url%/img/inst.jpg)

Analys
-----------------------

Alla tre hemsidor vill framhäva det de själva skapat och vem som står bakom arbetet och använder sig av en enhetlighet och balans mellan de olika objekt som finns på hemsidorna. Utifrån färgval och design så skulle jag säga att både hemsidan för Jonna Jinton och Meredith Markworth Pollack använder sig av en relativt minimalistisk design där det för Jonna Jinton är fokus på de olika bilderna och den text man vill förmedla samt för Meredith Markworth Pollack ligger fokuset på hennes erfarenheter och olika projekt hon varit delaktig i. Även den sida som Anne Stokes har skulle jag vilja beskriva som en minimalistisk design eftersom den använder sig av ett fåtal färger och även har lagt bilderna och illustrationerna i fokus. Som nämndes tidigare så fokuserar hemsidorna olika mycket på balans, perspektiv, enhetlighet och så vidare och till exempel så använder de sig alla av en enhetlig form eller mönster i sitt val av bilder. Det finns även genomgåenden teman i sidornas designer där samma färger återanvänds och samma avstånd, typsnitt och uppbyggnad av själva hemsidorna.

Egen portfolio
-----------------------

Min egen sida upplever jag inte som balanserad eftersom allt mitt innehåll nu ligger placerat till vänster istället för att till exempel centrera vissa element. Om man jämför med hemsidan för Jonna Jinton så tycker jag också att det är fint och ger ett behagligt intryck när man kompletterar sin text med bilder, till exempel att man först har en bild till vänster med en text till höger och sedan scrollar ner och då har en text till vänster och en bild till höger istället. Något sådant hade jag gärna tillämpat på min egen sida samt centrerat eller haft ett lika stort avstånd med padding eller margin på alla olika sidor. Jag vet också att mina bilder i de olika analys-avsnitten inte är lika stora vilket även det kan bidra till att balansen och enhetligheten uteblir.

I galleri-delen har jag valt bilder som visar på olika naturer och områden. Dessa är ju i samma storlek när man ser dem allihopa tillsammans vilket bidrar till en viss enhetlighet och ett balanserat intryck. Jag tycker även att dessa bilder bidrar med ett visst perspektiv eftersom bilden i mitten till exempel (bild 5), är en väg som går rakt in i bilden. Det finns sedan även en skog (bild 2) som på sitt sätt bidrar med ett perspektiv eftersom det ser ut som att skogen fortsätter in bakom de första träden man ser samt även bild 6 till exempel som med vägen och fältet/kullen ger sken av ett visst perspektiv.

Jag är lite missnöjd med de egna färgvalen för hemsidan och kan inte riktigt besvara om hela hemsidan ger den känsla man vill förmedla. Jag tycker inte heller att det finns något behagligt flöde på hemsidan när man scrollar igenom den och många av de olika begreppen som balans, rörelse, harmoni, enhetlighet och variation tycker jag uteblir. Det är även här man kan göra olika uppdateringar för hemsidan och ta hänsyn till och förbättra dessa olika begrepp för att hemsidan ska kunna ge ett bättre helhelsintryck.

Det som jag nu har förändrat på hemsidan är att jag på förstasidan har lagt till en grid och delar upp texten i olika rutor för att få till lite olika skalor, de har fått en ram runt sig och jag har även lagt till lite "negative space" mellan de olika delarna. Jag försökte även få till mer symmetri på förstasidan, jag tycker att det blev bättre än innan men kan självklart även förbättras mer.

Referenser
-----------------------

Beaird, J. & George, J. (2014) The Principles of Beautiful Web Design. SitePoint Pty Ltd.

Visual Literacy - Design Principles,
<div class="analys">https://dbwebb.se/article/vl.pdf</div>

Canva - Design elements and principles,
<div class="analys">https://www.canva.com/learn/design-elements-principles/</div>


Övrigt
-----------------------

Analys genomförd och skriven av: Isabella Wikström.
